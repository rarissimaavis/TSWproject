# TSWproject
> Progetto realizzato per il corso di Tecnologie software per il WEB 2022/23 da [rarissimaavis](https://github.com/rarissimaavis), [teadesimone](https://github.com/teadesimone) e [FieryLux](https://github.com/FieryLux)

# Obiettivo
***Jade Tear*** ha come obiettivo principale vendere gioielli di alta qualità ai propri clienti attraverso una piattaforma online. 
Per raggiungere questo obiettivo, l'e-commerce lavora per fornire una buona esperienza d'acquisto ai propri clienti e costruire una relazione di fiducia con essi. Questo viene fatto attraverso diverse strategie, come la promozione del marchio, l'offerta di prodotti di alta qualità (con la possibilità di richiedere un gioiello personalizzato), la facilità di navigazione del sito e assistenza clienti.
La struttura responsive del sito web consente di adattare automaticamente la visualizzazione e la disposizione dei contenuti del sito in base alle dimensioni dello schermo del dispositivo utilizzato dall'utente, senza compromettere la leggibilità e l'usabilità del sito. Questo significa che i visitatori del sito web possono navigare e acquistare prodotti con la stessa facilità e semplicità, indipendentemente dal dispositivo utilizzato. Inoltre, il design responsive del sito web può contribuire a migliorare l'esperienza dell'utente e la soddisfazione del cliente, poiché consente un'interazione fluida e intuitiva con il sito.

# Funzionalità 
- Funzionalità lato guest \
    L’utente non registrato (guest) avrà la possibilità di:
    - visualizzare il catalogo
    - visualizzare il dettaglio di un prodotto
    - aggiungere e rimuovere elementi dal carrello
    - aggiungere e rimuovere elementi dalla wishlist
    - registrarsi
    - visualizzare il carrello
    - visualizzare la wishlist
    - ricercare gioielli per categorie
    - la registrazione è richiesta per la finalizzazione dell’acquisto (o per l’invio di un form per la personalizzazione di un gioiello), e verrà esplicitamente richiesta solo in questa fase
    - non potrà vedere gli ordini effettuati, in quanto non potrà averne completati
 
- Funzionalità lato utente registrato \
    L’utente registrato avrà le stesse funzionalità di un utente guest, a parte la registrazione, e inoltre:
    - effettuare il login
    - finalizzare un acquisto
    - richiedere gioielli personalizzati
    - richiedere la fattura e scaricarla
    - visualizzare la lista degli ordini effettuati
    - modificare le informazioni personali o relative ad un singolo acquisto
    - inserire feedback su prodotti acquistati
    - assistenza cliente
 
- Funzionalità lato amministrativo \
    Dal punto di vista dell’amministratore, il sito permetterà di:
    - gestire prodotti: aggiungere, modificare ed eliminare articoli presenti sul sito
    - gestire ordini: l’amministratore può visualizzare gli ordini per data, per cliente
    - gestire pagamenti: gestire i pagamenti effettuati dagli utenti, compresa la verifica della transazione
    - gestire promozioni: l’amministratore può creare e gestire promozioni, sconti e offerte speciali per incentivare gli utenti all'acquisto
    - ricevere supporto tecnico: fornire un supporto tecnico rapido ed efficace all'amministratore per risolvere eventuali problemi tecnici o errori del sito web
